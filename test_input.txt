Lieve Persoon                                        Madrid december 2018


December is een maand die wordt geliefd en gevreesd,
Door deze oude pieterbaas misschien nog wel het meest.
Het hele jaar door kan hij doen en laten wat hem maar pleziert,
Maar vanaf de herfst ongeveer wordt zijn luizenleventje verstierd.


Zo eind september pakt hij zijn grote boek en maakt de jaarlijkse balans,
“Van oud tot jong, rijk of gezond”, niemand ontspringt aan die dans
Elk kind, elke man, elke vrouw staat in dat grote boek beschreven,
Kijk daar zit de sint, zuchtend en steunend, boven zijn iPad geheven.


Je dacht toch niet dat het nog op papier stond, al het goeds en het kwaads?
Nee, voor dat soort archaïsche praktijken is in 2018 geen plaats.
Vroeger stond er per persoon hoogst een alinea, handgeschreven nog wel,
Soms als iemand het echt bont maakte (Tessel, 2008) kwam het tot een half vel.


Maar arbeid werd duur en pieten te vaak door camera’s betrapt,
Helaas zijn ook zij de machine der automatisering niet ontsnapt.
Nu scannen drones van model skyPete elk huis vierentwintig zeven,
en is 100% dekkingsgraad een feitelijk gegeven.


Daarom weet hij dat jij laatst rolde met je ogen aan de telefoon,
En dat terwijl je met je eigenste moeder belde, wat een vertoon!
Gelukkig hielp je haar later die dag met het eten toen stond je weer quitte,
Ook dat staat in het real-time geupdate logboek van die kleine skyPete.


Helaas begrijpt het systeem nog niet wat goed is en wat fout,
Daarom gaat Sint door alle ata heen en klikt op ‘lief’ of ‘stout’
Het is een hels karwei maar het algoritme wordt steeds slimmer,
Al voelt deze arme oude man zich met de dag immer dimmer.


Niet lang meer en dan zal ook hij worden gedigitaliseerd,
En zijn gedichten met uiterste zorg, razendsnel gegenereerd
Wie zoet is krijgt lekkers, wie stout is de roe,
En dat gaat er dan moet 99.9% zekerheid aan toe.


Tot die tijd verblijf ik uw nederige dienaar tot minstens 2019,
Of mijn contract daarna verlengd wordt valt nog te bezien.
Hopelijk is het nut van de zuster een langer leven beschoren,
En raak jij je baan niet aan de zorgbot 3000 verloren.


Hier is wat voeding voor een apparaat dat al alles over je weet,
En dat doorspeelt naar de cloud, ik hoop dat je dat niet vergeet.
Bedenk wat je opgeeft, voor mij is het al te laat,
Ach, met pensioen is vast niet zo kwaad.


Van een Sint die zijn pieten mist.